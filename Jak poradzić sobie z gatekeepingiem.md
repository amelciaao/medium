### Jak poradzić sobie z gatekeepingiem?

Gatekeeping to działanie mające na celu opóźnienie dostępu do hrt przez specjalistów od zdrowia psychicznego. Z tego artykułu dowiesz się w jakimi argumentami możesz przekonać swojego specjalistę, aby nie stosował gatekeepingu wobec Ciebie.

#### Półroczny okres opiniowania

Wśród niektórych psychologów panuje pogląd, że proces opiniowania powinien trwać pół roku. Psychologowie powołują się na zalecenia Polskiego Towarzystwa Seksuologicznego. Jest to jawna manipulacja.  **Zalecenia nie określają czasu opiniowania.** Zresztą sam zobacz.

> Polskie Towarzystwo Seksuologiczne zaleca, żeby **nie przedłużać nadmiernie procesu diagnostycznego.** Zazwyczaj spełnienie powyższych celów zajmuje kilka miesięcy regularnych spotkań diagnostycznych i powinno być warunkiem  
> rozpoczęcia medycznych działań afirmujących płeć (MDAP), to jest: substytucji hormonalnej i/lub chirurgicznych zabiegów korygujących.

Przytoczony fragment jasno wskazuję, aby nie przedłużać procesu opiniowania. *Zazwyczaj spełnienie powyższych celów zajmuje kilka miesięcy regularnych* (comiesięcznych) *spotkań.* Rozwiązaniem są częstsze spotkania np. zamiast comiesięcznych spotkań, spotkania cotygodniowe. **Niestety w głównej mierze zależy to od dostępności wolnych terminów oraz chęci psychologa.**

Jedynym sensownym wytłumaczeniem półrocznego okresu opiniowania są kryteria diagnostyczne zawarte w ICD-10, które mówią o przynajmniej półrocznym występowaniu objawów wskazujących na transpłciowość. Jednak zapomina się, że **czas liczy się od chwili wystąpienia objawów wskazujących na transpłciowość,** a nie od momentu pierwszej wizyty.

Warunkiem uzyskania opinii o transpłciowości wg. zaleceń PTS jest spełnienie wymienionych warunków. Aby nie dublować informacji zawartych w zaleceniach PTS [odsyłam do źródła (zalecenia PTS)](https://pts-seksuologia.pl/images/ckeditor_photos/Grabski_PsychiatrPolOnlineFirstNr187.pdf_____5f7ad3b021cb6.pdf) oraz świetnego opracowania na temat [procesu diagnostycznego (Tranzycja.pl)](https://tranzycja.pl/krok-po-kroku/tranzycja-medyczna/).

#### Model świadomej zgody

Wiele osób transpłciowych uważa że **model świadomej zgody to tranzycja na żądanie.** Z tym stwierdzeniem nie mogę się w stu procentach zgodzić. 

> Świadoma zgoda wymaga zrozumienia konsekwencji oraz ryzyka związanego z daną interwencją medyczną.

Osoba pacjencka jest w stanie udzielić świadomej zgody na podstawie psychoedukacji. Rolą specjalisty jest przekazanie odpowiedniej wiedzy, jednakże widząc że osoba pacjencka posiada wiedzę na temat hormonalnych interwencji afirmujących płeć proces uzyskania świadomej zgody będzie o wiele krótszy — własne stanowisko autorki.

Zalecenia PTS wymieniają warunki uzyskania świadomej zgody. Ocenę i potwierdzenie względnej stabilności stanu psychicznego oraz psychoedukację i ocenę wiedzy pacjenta/ki w zakresie:

- działania hormonów płciowych (także w odniesieniu do płodności i możliwości jej zachowania),
- psychospołecznych następstw tranzycji,
- omówienia aspektów prawnych związanych z tranzycją,
- urealnienia oczekiwań dotyczących tranzycji,
- ujawnienia się (coming-out) i korzyści wynikających z funkcjonowania w roli zgodnej z odczuwaną tożsamością płciową,
- możliwości podjęcia psychoterapii wspierającej w procesie tranzycji,
- normalizacji doświadczania transpłciowości,
- wskazania zasobów społecznościowych i organizacji pozarządowych, mogących udzielić wsparcia.

Jak widać zalecenia PTS stawiają sporo warunków, które musi spełnić osoba pacjencka, aby mogła uzyskać opinię o transpłciowości. Nie jestem zwolenniczką tak krytycznego podejścia do możliwości udzielenia świadomej zgody.

Przyjrzyjmy się wybranym aspektom zawarttych w standardach opieki zdrowotnej dla osób transseksualnych, transpłciowych i różnorodnych płciowo w wersji 7 wydanych przez Światowe Stowarzyszenie Specjalistów(-tek) do spraw Zdrowia Osób Transpłciowych. Obecnie została wydana wersja 8. Jak dotąd nie została ona przetłumaczona na język polski.

Rekomendowana zawartość skierowania na feminizującą/maskulinizującą terapię hormonalną jest następująca:

1. Ogólne cechy identyfikujące klienta(-tki).
2. Rezultaty psychospołecznej oceny klienta(-tki), włączając w to jakiekolwiek diagnozy.
3. Czas trwania relacji pracownika(-cy) opieki zdrowotnej wydającego skierowanie z klientem(-tką), włączając w to typ przeprowadzonej do tej pory oceny oraz leczenia lub doradztwa.
4. **Wyjaśnienie, że kryteria włączenia terapii hormonalnej zostały spełnione i krótki opis zawierający kliniczne uzasadnienie wsparcia prośby klienta(-tki) o włączenie terapii hormonalnej.**
5. **Oświadczenie, że została uzyskana świadoma zgoda od pacjenta(-tki).**
6. Oświadczenie, że pracownik(-ca) opieki zdrowotnej wydający skierowanie jest dostępny w celu koordynacji opieki i że można się z nim skontaktować telefonicznie w celu jej ustalenia. Dla osób świadczących usługi zdrowotne pracujących w obrębie multidyscyplinarnego, wyspecjalizowanego zespołu, skierowanie może nie być konieczne; ocena i rekomendacja mogą zostać udokumentowane w karcie zdrowia pacjenta(-tki).

Jak widać zalecenia są mniej krytyczne niż zalecenia PTS. W tekście wyróżniłam wg. mnie najważniejsze aspekty dotyczące wydania opinii oraz włączenia hormonalnych interwencji afirmujących płeć.

Zobaczmy jeszcze jak definiowana jest świadoma zgoda wg. WPATH soc. 7.

> Feminizująca/maskulinizująca terapia hormonalna może prowadzić do nieodwracalnych zmian fizycznych. W związku z tym może być ona rozpoczęta tylko u osób, które są prawnie zdolne do udzielenia świadomej zgody, a więc także takie, które sądownie zostały uznane jako samodzielni nieletni (ang. emancipated minors), więźniowie(-iarki) oraz osoby upośledzone umysłowo, które są uznane za zdolne do podejmowania decyzji dotyczących leczenia (patrz również Bockting i in., 2006). Prowadzący takich/takie pacjentów(-tki) lekarze(-rki) powinni zanotować w dokumentacji medycznej, że pacjentowi(-tce) została udzielona wyczerpująca informacja na temat wszystkich istotnych aspektów terapii hormonalnej, włączając w to potencjalne korzyści i zagrożenia oraz wpływ na płodność. 
>
> ([WPATH soc. 7 PL s. 39](https://www.wpath.org/media/cms/Documents/SOC v7/SOC V7_Polish.pdf?_t=1573660119))

Zerknijmy jeszcze na jeszcze jeden aspekt, na który wskazuje WPATH soc. 7.

#### Zależność pomiędzy Standardami opieki a Modelem Świadomej Zgody.

> Szereg społecznych ośrodków zdrowia w Stanach Zjednoczonych stworzyło wytyczne umożliwiające rozpoczęcie terapii hormonalnej oparte na podejściu, które znane jest jako Model Świadomej Zgody (ang. Informed Consent Model) (Callen Lorde Community Health Center, 2000, 2011; Fenway Community Health Transgender Health Program, 2007; Tom Waddell Health Center, 2006). Wytyczne te są spójne z wytycznymi przedstawionymi w Standardach opieki WPATH (wersji siódmej). Standardy opieki są elastycznymi zaleceniami klinicznymi; pozwalają one na dostosowanie interwencji medycznych do potrzeb pacjentów(-tek) oraz na ich dostosowanie do okoliczności, w których są one zapewniane (Ehrbar, Gorton, 2010).

> Otrzymanie świadomej zgody na rozpoczęcie terapii hormonalnej jest ważnym elementem polegającym na upewnieniu się, że pacjenci(-tki) rozumieją psychologiczne oraz fizyczne korzyści i zagrożenia związane z jej stosowaniem, a także jej następstwa psychospołeczne. Lekarze(-rki) ordynujące hormony lub pracownicy(-ce) ochrony zdrowia zalecający leczenie hormonalne powinni posiadać odpowiednią wiedzę i doświadczenie w rozpoznawaniu dysforii płciowej. Powinny one informować pacjentów(-tki) o korzyściach, ograniczeniach oraz ryzyku związanym z ich stosowaniem zależnych od jego/jej wieku, poprzednich doświadczeń oraz współistniejących schorzeń lub zaburzeń psychicznych.

> Wykluczenie obecności ostrych lub istniejących zaburzeń psychicznych stanowi ważny element procesu uzyskania świadomej zgody. Może zostać to przeprowadzone przez specjalistę(-tkę) obszaru zdrowia psychicznego lub osobę mającą kompetencje w ordynowaniu leków hormonalnych, która przeszła odpowiednie szkolenie (zobacz rozdział VII Standardów opieki). Ta sama osoba lub inny, odpowiednio wyszkolony pracownik(-ca) ochrony zdrowia, np. pielęgniarz(-rka), jeśli jest to wskazane, mogą omówić psychospołeczne konsekwencje stosowania hormonów (np. wpływ maskulinizacji/feminizacji na to, jak jest się postrzeganym(-ną) oraz jej potencjalny wpływ na relacje z rodziną, przyjaciółmi(-kami) oraz współpracownikami(-cami)).

> Jeśli jest to wskazane, osoba ordynująca leki hormonalne może skierować na psychoterapię oraz diagnostykę i ewentualne leczenie współistniejących problemów ze zdrowiem psychicznych, takich jak lęk lub depresja. Różnica pomiędzy Modelem Świadomej Zgody a Standardami opieki (wydanie siódme), polega na tym, iż Standardy opieki kładą większy nacisk na rolę, jaką odgrywają specjaliści(-stki) obszaru zdrowia psychicznego w łagodzeniu objawów dysforii płciowej oraz ułatwieniu pełnienia funkcji określonej płci oraz funkcjonowania psychospołecznego. Może obejmować to kompleksową diagnostykę w zakresie zdrowia psychicznego oraz, jeśli jest to wskazane, psychoterapię. W Modelu Świadomej Zgody uzyskanie „świadomej zgody” jest warunkiem rozpoczęcia terapii hormonalnej w wielodyscyplinarnym środowisku skupionym na zmniejszeniu działań niepożądanych. Mniej nacisku kładzie się na zapewnieniu opieki w zakresie zdrowia psychicznego, o ile pacjent(ka) sam(a) o to nie poprosi lub w przypadkach rozpoznania ewidentnych zaburzeń psychicznych wymagających leczenia przed zaordynowaniem leków hormonalnych.
>
> ([WPATH soc. 7 PL s. 39–40](https://www.wpath.org/media/cms/Documents/SOC v7/SOC V7_Polish.pdf?_t=1573660119))

W modelu świadomej zgody wystarczy, że lekarz endokrynolog uzyska od osoby pacjenckiej świadomą zgodę. Na tej podstawie może wdrorzyć hormonalne interwencje afirmujące płeć.

Gdyby wszyscy lekarze przyjmowały osoby pacjenckie w modelu świadomej zgody opinia i diagnoza była by konieczna tylko do metrykalnego uzgodnienia płci. Jak na razie w polsce nie jesteśmy tego wstanie ominąć.

#### Wiedza, wiedza i jeszcze raz wiedza

Twoją linią obrony jest wiedza. Zdobywaj ją ze sprawdzonych źródeł. Jednym ze źródeł jest repozytorum wiedzy [Tranzycja.pl](https://tranzycja.pl/). Jako jedyne źródło w Polsce posiada bogatą bazę bibliograficzną. Na polskim rynku dostępne są książki na temat trznspłciowości i seksualności człowieka. Kożystajcie z książek naukowych i innych publikacji o znamionach naukowych.

Książki typu MY TRANS, MÓW DO MNIE ONO są dobre, aby zaznajomić się z doświadczeniami osób transpłciowych, jednakże dostarczą wam wiedzy dzięki której będziecie w stanie być adwokatami w swojej sprawie