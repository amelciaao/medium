Szanowna Rodzino.
Pragnę przekazać wam bardzo prywatną i intymną informację, zapewne niezgodną z waszym światopoglądem.

**Nazywam się Amelia i jestem osobą transpłciowową.**

Domyślam się, że nie posiadacie wiedzy na temat transpłciowości. Dla was zapewne pozostanę ideologią, co nie zmienia faktu, że stanowisko nauki na dzień dzisiejszy osoby transpłciowe uważa za całkowicie zdrowe i normalne. Transpłciowość nie jest chorobą ani zaburzeniem psychicznym. Transpłciowość to inny zgodny z biologią rozwój tożsamości płciowej.

Na tych słowach mogłaby się zakończyć ta wiadomość, ale w trosce o was postanawiam przekazać dodatkowe informacje o sobie, swoim stanie zdrowia psychicznego oraz procesu tranzycji.

## Słowniczek

**Deadname** – imię (dane) przypisane przy urodzeniu. Zwracanie się do osoby transpłciowej z użyciem jej deadname’u jest wyrazem braku szacunku i akceptacji oraz przyczynia się do odczuwania → dysforii płciowej.

**Deadnaming** – zwracanie się do osoby transpłciowej danymi zapisanymi w dokumentach po urodzeniu, nieodpowiadającymi jej tożsamości i innymi od imienia przez daną osobę używanego.

**Dysforia płciowa** – cierpienie i dyskomfort, które wypływają z odczuwania swojego ciała i funkcjonowania społecznego jako niezgodnego z tożsamością płciową danej osoby. Dysforię płciową można odczuwać na płaszczyźnie cielesnej i społecznej. Jest to także formalna kategoria diagnostyczna w klasyfikacji DSM-5.

**Imię używane** – imię, którego używa osoba transpłciowa bądź niebinarna, nie musi być zgodne z danymi, które figurują w jej dokumentach. Zwane też  czasem imieniem z wyboru, ponieważ w przeciwieństwie do imienia nadanego przy urodzeniu, mamy wpływ na decyzję o tym, jakie ma to być imię.

**Misgendering** – zwracanie się do osoby transpłciowej z użyciem form językowych niepasujących do jej tożsamości płciowej i do tego, co osoba komunikuje o swoich zaimkach i imieniu. Często jest to działanie celowe i świadome, mające wyrządzić krzywdę i pokazać brak szacunku oraz uznania czyjejś tożsamości.

**Osoby cispłciowe (osoby cis)** – osoby, których płeć przypisana przy urodzeniu zgadza się z ich tożsamością płciową.

**Osoby transpłciowe (osoby trans)** – osoby, którym przy urodzeniu oznaczono płeć inną niż ich płeć odczuwana. Mamy tu na myśli transpłciowe kobiety, transpłciowych mężczyzn i osoby niebinarne (transpłciowość traktujemy jako pojęcie parasolowe, w którym zawiera się także niebinarność). Wedle rozumienia transpłciowości jako terminu parasolowego, osoby niebinarne są osobami transpłciowymi (bo ich tożsamość płciowa jest inna niż płeć przypisana przy urodzeniu), jednak wiele osób niebinarnych nie określa się jako osoby transpłciowe. W naszym rozdziale często piszemy o „osobach transpłciowych i niebinarnych” z myślą o zapewnieniu widoczności osobom enby, 
chociaż przyjmujemy, że szerokie parasolowe rozumienie transpłciowości obejmuje także niebinarność.

**Transpłciowa kobieta (trans kobieta)** – kobieta, której przy urodzeniu przypisano płeć męską.

**Tranzycja (korekta płci)** – wieloaspektowy proces, przez który osoba transpłciowa przechodzi celem dostosowania własnego wyglądu, funkcjonowania w społeczeństwie 
oraz statusu prawnego do swojej tożsamości płciowej. Wyróżnić możemy trzy aspekty tranzycji:

- tranzycja społeczna – funkcjonowanie w społeczeństwie w zgodzie ze swoją tożsamością płciową (wśród rodziny, w miejscu pracy, w szkołach i na uczelniach, wśród znajomych i przyjaciół oraz w innych kręgach społecznych, do których dana osoba należy),
- tranzycja medyczna, medyczna korekta płci – ocena (diagnostyka), procedury medyczne (hormonalna terapia zastępcza, zwana hormonalnymi interwencjami afirmującymi płeć, zabiegi kosmetyczne, zabiegi chirurgiczne, operacje narządów płciowych),
- uzgodnienie płci prawnej – zmiana oznaczenia płci w dokumentach tożsamości i akcie urodzenia, wymiana innych dokumentów. W polskich sądach przyjęło się mówić o sprawach o ustalenie płci.

**Niewłaściwym sformułowaniem jest „zmiana płci” – osoba trans w procesie tranzycji nie zmienia swojej płci, lecz uzgadnia swoje funkcjonowanie społeczne, ekspresję płciową czy ciało ze swoją tożsamością płciową.**

## Podjęcie decyzji o tranzycji

Dotychczas we wstępie przekazałam najważniejszą informację. Jestem osobą transpłciowową dokładniej kobietą transpłciową.

30 sierpnia 2022 roku po raz pierwszy zażyłam tabletki hormonalne, dokładniej estradiol (podstawowy żeński hormon płciowy, jeden z czterech estrogenów) 
oraz antyandrogen - octan cyproteronu (syntetyczna pochodna progesteronu o działaniu gestagennym, antygonadotropowym i antyandrogennym). W wyniku podjęcia hormonalnych interwencji afirmujących płeć przez najbliższe lata (ok. 5 lat) będzie dochodziło do feminizacji organizmu. Pod wpływem estradiolu ciało nabierze typowych cech żeńskich. Jest to proces częściowo odwracalny (tylko za pomocą chirurgii).

### Dlaczego podjęłam decyzję o tranzycji

Wspominałam że transpłciowość nie jest chorobą ani zaburzeniem psychicznym, więc dlaczego podjęłam się hormonoterapii?

Mniej więcej ok. dwumastego roku życia zaczęłam nieświadomie odczuwać dysforię płciową. Wiele lat minęło, abym umiała przyznać się sama przed sobą że odczuwam dysforię płciową oraz że jestem osobą transpłciowową. Jest to zasługa lekkiej poprawy stanu zdrowia psychicznego, która nastąpiła w wieku dwudziestu dwuch lat.

Samo uświadomienie faktu dysforii płciowej tylko nasiliło odczuwanie nieprzyjemnych objawów. Po roku bezsilnej walki z depresją, zaburzeniami lękowymi oraz dysforią płciową byłam w takim stanie, że podjęcie bardzo trudnej decyzji o tranzycji medycznej (której się bałam) było jedną z dwóch możliwości. *Albo coś z tym zrobię, albo nie mam po co żyć!* Postanowiłam jednak zawalczyć o swoje życie.

Udałam się do najlepszego w Polsce i jednego z najdroższych specjalistów zajmujących się osobami transpłciowymi dr. n. med. Bartosza Grabskiego. Pod jego psychiatrycznym i seksuologicznym okiem przez pięć miesięcy trwała ocena stanu zdrowia psychicznego oraz zaburzeń psychicznych. Po tym czasie na podstawie spełnionych warunków z trzech klasyfikacji medycznych, standardów opieki zdrowotnej dla osób 
transseksualnych, transpłciowych 
i różnorodnych płciowo Światowego Stowarzyszenia Specjalistów(-tek) 
do spraw Zdrowia Osób Transpłciowych, zaleceń Polskiego Towarzystwa Seksuologicznego oraz zaświadczenia o braku przeciwskazań do podjęcia hormonalnych interwencji afirmujących płeć zostały mi przepisane leki hormonalne.

### Opis specjalistów

**dr n. med. Bartosz Grabski** - specjalista psychiatrii i seksuologii, psychoterapeuta. Specjalizuje się w pomocy osobom transpłciowym doświadczającym dysforii płciowej. Jedyny certyfikowany członek Światowego Stowarzyszenia Specjalistów(-tek) do spraw Zdrowia Osób Transpłciowych w Polsce. Jest współautorem pierwszych w Polsce Zaleceń dotyczących opieki nad zdrowiem osób transpłciowych, przyjętych przez PTS oraz współredaktor pierwszej w Polsce monografii poświęconej psychologii LGB, pt. „Wprowadzenie do psychologii LGB” oraz kompendium dla praktyków pt. „Dysforia i niezgodność płciowa” (autor kilku rozdziałów w monografii).

**mgr. Dorota Baran** - psycholog, seksuolog kliniczny, psychoterapeutka boznawczo-bechawioralna, oraz biegła sądową z zakresu seksuologii. Jedna z sygnariuszy Zaleceń Polskiego Towarzystwa Seksuologicznego.

### Jak wygląda proces oceny zdrowia psychicznego

Ocenę stanu zdrowia psychicznego dokonuje się na podstawie psychiatrycznego, seksuologicznego oraz psychologicznego badania podmiotowego (wywiadu z osobą pacjencką). Podczas pierwszego spotkania dokonuje się wstępnej diagnozy. Jeśli wskazuję na transpłciowość na kolejnych spotkaniach wyklucza się wtórne pochodzenie poczucia tożsamości transpłciowej i dysforii płciowej. Bada się gotowość do podjęcia świadomej zgody. Nieodłącznym elementem jest psychoedukacja. Podjęcie decyzji o hormonalnych interwencjach afirmujących płeć jest równoznaczna z ograniczoną płodnością, a nawet całkowitej jej utraty.

Po spełnieniu wszystkich kryteriów diagnostycznych włącza się hormonoterapię która trwa z reguły przez całe życie. O czasie trwania terapii decyduje osoba pacjencka.

### Kryteria formalne sformułowane w klasyfikacjach medycznych

#### ICD-10, rozpoznanie F64 (zaburzenia identyfikacji płciowej):

- **Kryterium deklaratywnie odczuwanej niezgodności płciowej oraz pragnienia funkcjonowania w zgodzie z płcią doświadczaną** – każda osoba, która odczuwa tożsamość płciową inną od nadanej przy narodzinach i pragnie przejść przez pożądane przez samego_samą siebie elementy procesu korekty płci – spełnia to kryterium.
- **Kryterium stałości (minimum 2 lata)** – dwa lata w ICD 10, aktualnie są przez specjalistów liczone od momentu uświadomienia sobie przez osobę badaną swojej tożsamości płciowej, a nie od momentu coming outu, czy rozpoczęcia procesu tranzycji. Wszelkie idee zawierające test realnego życia, czy wymóg udowadniania przed psychologiem_psycholożką odczuwania tożsamości przez dwa lata, poprzez pojawianie się przez długi czas w gabinecie – są nieuprawnione naukowo i nieetyczne.
- **Kryterium dotyczące braku związku transpłciowości z innymi chorobami, stanami, zaburzeniami** – kwestia zróżnicowania cech płciowych na poziomie chromosomalnym nie podlega ocenie psychologicznej. Kryterium to jest jednak najczęściej wykorzystywane przez gatekeeperów poprzez wykluczenie z dostępu do tranzycji osób z rozpoznaniem borderline, zespołu Aspergera, schizofrenii i innych trudności psychicznych. Jak to powinno jednak wyglądać? Zaburzenie psychiczne samo w sobie nie uniemożliwia osobie badanej wyrażenia świadomej zgody na przejście przez proces tranzycji. Wiele osób w trakcie korekty płci ma rozpoznane dodatkowo wstępujące zaburzenia psychiczne, zaburzenia osobowości. Wśród pacjentów i pacjentek gender clinics na Zachodzie jest też dużo osób z zespołem Aspergera. Neuroróżnoroność nie jest przeciwskazaniem dla przejścia procesu afirmacji płci. Warto również podkreślić, iż często to odczuwana dysforia i niezgodność płciowa, wraz ze stresem mniejszościowym, wzrastaniem w nieafirmatywnym, nie wspierającym środowisku mogą być przyczyną różnorodnych trudności natury psychicznej. W takim przypadku rozumie się proces tranzycji jako jedną z możliwości dodatkowego terapeutyzowania, leczenia tak występujących innych trudności psychicznych.

#### ICD-11, rozpoznanie HA60 (niezgodność płciowa u adolescentów i dorosłych):

- Osoba opiniowana doświadcza wyraźnej i trwałej niezgodności między płcią doświadczaną, a płcią przypisaną przy narodzeniu (oznaczoną jako XYZ).
- Osoba opiniowana przeżywa silną niechęć, dyskomfort związane z posiadanymi cechami płciowymi ze względu na ich niezgodność z płcią doświadczaną.
- Osoba opiniowana odczuwa silne pragnienie pozbycia się cech płciowych ze względu na ich niezgodność z doświadczaną płcią.
- Osoba opiniowana deklaruje silne pragnienie posiadania cech płciowych charakterystycznych dla płci doświadczanej. Np. odczuwa pragnienie bycia określaną, odbieraną, traktowaną oraz akceptowaną zgodnie z płcią która nie jest tożsamą względem płci metrykalnej.
- Odczucia związane z identyfikacją płciową oraz dążenia do funkcjonowania w zgodzie z nią są trwałe.

> Uwaga od nas: „trwałość” jest bardziej liberalnym określeniem niż kryterialne „2 lata” występujące w ICD 10. W ICD 11 „trwałość” natomiast oceniania jest subiektywnie przez osobę opiniowaną oraz obiektywnie przez opiniującego psychologa, co może stać się potencjalnym zagrożeniem gatekeepingu.

Przytoczone kryteria i ich opracowanie mgr. Dominik Haak - psycholog, seksuolog i psychoterapeuta. 

#### DSM-V rozpoznanie 302.85 (dysforia płciowa u dorosłych i adolescentów)

- Występowanie niespójności między płcią doświadczaną/wyrażaną, a pierwszorzędowymi i drugorzędowymi cechami płciowymi.
- Silne pragnienie pozbycia się swoich pierwszorzędowych i/lub drugorzędowych cech płciowych, z powodu występowania niespójności z płcią doświadczaną/wyrażaną.
- Silne pragnienie posiadania pierwszorzędowych i/lub drugorzędowych cech płciowych charakterystycznych dla drugiej płci.
- Silne pragnienie bycia osobą należącą do drugiej płci (lub płci alternatywnej, różnej od płci przypisanej).
- Silne pragnienie bycia traktowanym/traktowaną jako osoba należąca do drugiej płci (lub płci alternatywnej, różnej od płci przypisanej).
- Silne przeświadczenie, że osoba ma uczucia i reakcje typowe dla drugiej płci (lub płci alternatywnej różnej od płci przypisanej).

## Opis stanu psychicznego

Obecnie jestem bliżej umiarkowanej niż ciężkiej depresji. Pomimo to mam przepisane od Bartosza Grabskiego najsilniejsze antydepresanty z grupy selektywnych inhibitorów wychwytu zwrotnego serotoniny (SSRI). Poprzednie leki antydepresyjne przestały działać. Kontynuuje psychoterapię niemogąc doczekać się kiedy stan zdrowia psychicznego ulegnie remisji.

## Dlaczego tak długo i szczegółowo?

Temat transpłciowości jest bardzo obszerny. Żyjemy w społeczeństwie, gdzie narracja głównej partii rządzącej w Polsce (PiS) jest nie przychylna osobą transpłciowowym. W waszej lokalnej społeczności każda odmienność jest stygmatyzowana. Musicie się przygotować na walkę nawet z najbliższymi. Nie tylko ja będę w waszej społeczności stygmatyzowana ale także wy. Nie jesteście wstanie wpłynąć na światopogląd innych ale obowiązkiem rodziny jest chronić swoich członków. Jedyną skuteczną metodą walki jest edukowanie społeczeństwa. Nie każdy jest otwarty na inne spojrzenie na świat i ludzi ale znajdą się osoby otwarte na drugiego człowieka. To brzemię przypada na Wasze ramiona, usta i intelekt.

Dowiedziałam się jacy okrutni i bezwzględni potrafią być ludzie w waszej społeczności. Pamiętajcie że to oni są agresorami i to oni poniosą odpowiedzialność za swoje czyny.

Pozdrawiam,
Amelia Kusiak

**P.S.** Mam wielką nadzieję, że przekażecie informacje najbliższej rodzinie i nie będziecie się mnie wstydzić. Wyciągnęłam do was rękę. Nie oczekuje że będziemy utrzymywać kontakt, ale będę wymagała szacunku w rozmowach rodzinnych nawet w tedy gdy mnie u was nie będzie. 

###### Co dołączam:

1. Opinie psychologiczno-seksuologiczną,
2. Zaświadczenia psychologiczne,
3. Część dokumentacji medycznej.

---

Amelia Kusiak. (Trans)aktywistka, feministka. Członkini zespołu Tranzycja.pl największej w Polsce publicznie dostępnej bazy wiedzy o transpłciowości i procesie tranzycji. Działania psychoedukacyjne prowadzi za pośrednictwem mediów społecznościowych:

- https://ameliakusiak.medium.com
- https://mastodon.pl/@ami